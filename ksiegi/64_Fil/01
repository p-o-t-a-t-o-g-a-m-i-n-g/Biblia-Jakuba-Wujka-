Paweł, więzień Chrystusa Jezusa, i Tymoteusz, brat: Filemonowi miłemu a pomocnikowi naszemu
i Appijej, siestrze namilszej, i Archippowi, towarzyszowi naszemu, i zgromadzeniu, które jest w domu twoim.
Łaska wam i pokój od Boga, Ojca naszego, i Pana Jezusa Chrystusa.
Dziękuję Bogu memu, zawsze pamiętając na cię w modlitwach moich,
słysząc o twojej miłości i wierze, którą masz ku Panu Jezusowi i ku wszem świętym,
aby społeczność wiary twej stała się jawna w poznaniu wszego dobrego uczynku, które jest w was w Chrystusie Jezusie.
Abowiem wesele wielkie miałem i pociechę w miłości twej, iż wnętrzności świętych są przez cię ochłodzone, bracie.
Przetoż mając wielką bezpieczność w Chrystusie Jezusie rozkazać ci, co do rzeczy należy,
dla miłości raczej proszę, gdyżeś takim jest, jako Paweł stary, a teraz i więzień Jezusa Chrystusa:
proszę cię za synem moim, któregom zrodził w więzieniu moim, Onezymem,
który tobie niekiedy był niepożytecznym, a teraz i mnie, i tobie użytecznym,
któregom ci odesłał. A ty przyjmi go jako wnętrzności moje.
Któregom ja chciał przy sobie zatrzymać, aby mi za cię służył w więzieniu Ewanielijej,
wszakże bez twej rady nie chciałem nic czynić, aby dobrodziejstwo twoje nie było jako z przymuszenia, ale z dobrej wolej.
Abowiem snadź dlatego ustąpił na chwilę od ciebie, abyś go przyjął wiecznym
już nie jako sługę, ale miasto sługi, brata namilszego, zwłaszcza mnie: jakoż daleko więcej tobie i w ciele, i w Panu?
Jeśli mię tedy masz towarzyszem, przyjmi go jako mnie.
A jeślić co uszkodził albo winien, to mnie przyczytaj.
Jam, Paweł, napisał ręką moją: ja nagrodzę; żebym ci nie rzekł, iżeś mi i samego siebie winien.
Tak, bracie. Ja ciebie niech zażyję w Panu. Ochłódź wnętrzności moje w Panu.
Pisałem ci, dufając posłuszeństwu twemu, wiedząc, iż też nad to, co mówię, uczynisz.
A zaraz też zgotuj mi gospodę, abowiem spodziewam się, iż przez modlitwy wasze będę wam darowan.
Pozdrawia cię Epafras, spółwięzień mój w Chrystusie Jezusie,
Marek, Arystarchus, Demas i Łukasz, pomocnicy moi.
Łaska Pana naszego Jezusa Chrystusa z duchem waszym. Amen.
